<html><head><title>Gramsci Dictionary: Teleologia</title></head><body><h1>Teleologia</h1><p> L'errore del teleologismo &egrave;, per G., simmetrico a quello del determinismo, con il quale spesso convive. In Bucharin si percepisce un'eco e insieme un fraintendimento di Kant. La teleologia assume nel Saggio le &laquo;forme pi&ugrave; esagerate e infantili e dimentica la soluzione datane dal Kant&raquo;; molte &laquo;soluzioni sono &ldquo;teleologiche&rdquo; nel Saggio inconsapevolmente&raquo;: uno dei capitoli &laquo;sembra concepito secondo la teleologia kantiana&raquo; (<a href='http://gramscisource.org/quaderno/4/nota/16' target='_blank' class='link-to-note'>Q 4, 16</a>, 438). Vi si parla anche di &laquo;missione storica&raquo;, e l'espressione ha &laquo;una radice teleologica&raquo;. In molti casi ha un sapore equivoco e mistico, &laquo;ma in altri ha un significato che, dopo le limitazioni di Kant, pu&ograve; essere difeso dal materialismo storico&raquo; (<a href='http://gramscisource.org/quaderno/4/nota/46' target='_blank' class='link-to-note'>Q 4, 46</a>, 894, Testo A). Nel Testo C (<a href='http://gramscisource.org/quaderno/11/nota/23' target='_blank' class='link-to-note'>Q 11, 23</a>, 1426) il concetto resta fin qui invariato. Tuttavia, nello stesso Q 11 si trova anche un paragrafo, pi&ugrave; complesso, sulla storia della filosofia: &laquo;Nella quistione della teleologia appare ancora pi&ugrave; vistosamente il difetto del Saggio nel presentare le dottrine filosofiche passate su uno stesso piano di trivialit&agrave; e banalit&agrave; [...]. &Egrave; facile parere di aver superato una posizione abbassandola, ma si tratta di pura illusione verbale&raquo; (<a href='http://gramscisource.org/quaderno/11/nota/35' target='_blank' class='link-to-note'>Q 11, 35</a>, 1450). Altri concetti filosofici (razionalit&agrave;) o scientifici (caso e legge) o metafisico-religiosi (provvidenza) possono sconfinare nel &laquo;teleologismo trascendentale se non trascendente&raquo;. Anche il concetto di necessit&agrave; storica, connesso a quello di regolarit&agrave; e di razionalit&agrave;, pu&ograve; essere inteso &laquo;nel senso &ldquo;speculativo-astratto&rdquo; e nel senso &ldquo;storico-concreto&rdquo;. Esiste necessit&agrave; quando esiste una premessa efficiente e attiva, la cui consapevolezza negli uomini sia diventata operosa ponendo dei fini concreti alla coscienza collettiva e costituendo un complesso di convinzioni e di credenze potentemente agente come le &ldquo;credenze popolari&rdquo;, [...] solo per questa via si pu&ograve; giungere a una concezione storicistica (e non speculativa-astratta) della &ldquo;razionalit&agrave;&rdquo; nella storia (e quindi dell'&ldquo;irrazionalit&agrave;&rdquo;)&raquo; (<a href='http://gramscisource.org/quaderno/11/nota/52' target='_blank' class='link-to-note'>Q 11, 52</a>, 1479-80).</p><h2>GIUSEPPE PRESTIPINO</h2><em>Vedi anche le voci:</em><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Caso'>Caso</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Bucharin, Nikolaj Ivanovic&yuml;'>Bucharin, Nikolaj Ivanovic&yuml;</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Determinismo'>Determinismo</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Filosofia'>Filosofia</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Kant, Immanuel'>Kant, Immanuel</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Necessit&agrave;'>Necessit&agrave;</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Storicismo'>Storicismo</a></body></html>