<html><head><title>Gramsci Dictionary: Milano</title></head><body><h1>Milano</h1><p> Come le &laquo;&ldquo;cento citt&agrave;&rdquo;&raquo; (<a href='http://gramscisource.org/quaderno/3/nota/39' target='_blank' class='link-to-note'>Q 3, 39</a>, 317) italiane, Milano &egrave; caratterizzata da una modernizzazione pi&ugrave; millantata che di sostanza, in quanto la presenza di classi assolutamente parassitarie (amministratori statali, redditieri, intellettuali e clero) &egrave; ben lontana dall'essere estirpata. Malgrado la loro presenza sia al Nord meno rilevante che al Sud, l'egemonia &egrave; ben lontana dall'appartenere alla fabbrica. &laquo;In Italia abbiamo avuto un inizio di fanfara fordistica&raquo;: l'esaltazione della grande citt&agrave; &ndash; la grande Milano &ndash;, simbolo del capitalismo trionfante, con &laquo;piani urbanistici grandiosi&raquo;. In realt&agrave;, soprattutto con il fascismo, si &egrave; tornati all'esaltazione del &laquo;ruralismo&raquo;, alla &laquo;depressione delle citt&agrave;: esaltazione dell'artigianato e del patriarcalismo, accenni di &ldquo;propriet&agrave; del mestiere&rdquo; e di lotta contro la &ldquo;libert&agrave; industriale&rdquo; [...] in ogni caso non &ldquo;mentalit&agrave;&rdquo; americanistica&raquo; (<a href='http://gramscisource.org/quaderno/1/nota/61' target='_blank' class='link-to-note'>Q 1, 61</a>, 72). Anche rispetto alla storia risorgimentale G. si esprime in termini piuttosto critici: &egrave; vero che le Cinque giornate del 1848 sono state un'iniziativa dal basso, ma &egrave; anche vero che le alte classi lombarde mancarono di organizzare le forze popolari, preferendo un'alleanza con la Francia (<a href='http://gramscisource.org/quaderno/1/nota/114' target='_blank' class='link-to-note'>Q 1, 114</a>, 101), legittimando nel 1853 i fedeli servizi resi all'Austria e minacciando persino dopo l'Unit&agrave; &laquo;&ldquo;di far da s&eacute;&rdquo;&raquo; ricostituendo l'antico ducato di Milano (<a href='http://gramscisource.org/quaderno/19/nota/24' target='_blank' class='link-to-note'>Q 19, 24</a>, 2020). Questo per&ograve; non significa che G. non riconosca Milano come &ldquo;avanguardia&rdquo; italiana sul piano della razionalizzazione, della modernizzazione e della cultura tecnica. Tutte le citt&agrave; del Nord possono vantare, ad esempio sul piano demografico, fenomeni di denatalit&agrave; tipici delle grandi capitali nord-europee; inoltre Milano, diversamente da Torino e Firenze, dimostra una notevole capacit&agrave; organizzativa nel campo della pubblicistica tecnico-industriale e della cultura operaia (v. le biblioteche popolari milanesi o la nascita della Fiera del libro).</p><h2>ELISABETTA GALLO</h2><em>Vedi anche le voci:</em><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Cento citt&agrave;'>Cento citt&agrave;</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Fordismo'>Fordismo</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Risorgimento'>Risorgimento</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Strapaese-Stracitt&agrave;'>Strapaese-Stracitt&agrave;</a></body></html>