<html><head><title>Gramsci Dictionary: Dramma</title></head><body><h1>Dramma</h1><p> Il dramma appare spesso nei Q nella sua accezione pi&ugrave; tecnica, come un genere della letteratura teatrale: &egrave; la rappresentazione di un conflitto in atto, il cui scioglimento provoca una catarsi. In <a href='http://gramscisource.org/quaderno/23/nota/58' target='_blank' class='link-to-note'>Q 23, 58</a>, 2254, commentando l'affermazione di Ugo Ojetti, di matrice aristotelica, secondo cui caratteristica del dramma sarebbe il &laquo;progrediente contrasto d'anime&raquo;, G. accenna alla possibilit&agrave; di raffigurare artisticamente l'emigrazione italiana in chiave drammatica, come rappresentazione del &laquo;contrasto tra italiani immigrati e le popolazioni dei paesi d'immigrazione&raquo;. Sull'azione drammatica considerata nell'ambito della letteratura teatrale G. ritorna in altre circostanze, come a proposito del teatro di Pirandello. In <a href='http://gramscisource.org/quaderno/14/nota/21' target='_blank' class='link-to-note'>Q 14, 21</a>, 1679 si legge che la peculiarit&agrave; del Pirandello drammaturgo &egrave; quella di &laquo;osservare le contraddizioni nelle personalit&agrave; degli altri e poi addirittura di vedere il dramma della vita come il dramma di queste contraddizioni&raquo;. La prospettiva gramsciana &egrave; per&ograve; pi&ugrave; ampia, estendendo il fenomeno del dramma ad altri contesti. Anzitutto a quello letterario, ma non propriamente teatrale (la poesia della Commedia, ad esempio, &egrave; definita in <a href='http://gramscisource.org/quaderno/6/nota/85' target='_blank' class='link-to-note'>Q 6, 85</a>, 759 &laquo;dramma in atto&raquo; (<a href='http://gramscisource.org/quaderno/6/nota/85' target='_blank' class='link-to-note'>Q 6, 85</a>, 759) e la vicenda di Cavalcante rappresenta, secondo il <a href='http://gramscisource.org/quaderno/4/nota/78' target='_blank' class='link-to-note'>Q 4, 78</a>, 517, &laquo;in atto il tormento del dannato&raquo;), cos&igrave; come a quello politico (nel machiavelliano Principe &laquo;gli elementi passionali, mitici, contenuti nell'intero volumetto, con mossa drammatica di grande effetto, si riassumono e diventano vivi nella conclusione, nell'invocazione di un principe, &ldquo;realmente esistente&rdquo;&raquo;: <a href='http://gramscisource.org/quaderno/13/nota/1' target='_blank' class='link-to-note'>Q 13, 1</a>, 1556) e, infine, a quello filosofico. Infatti, con un vocabolo preso in prestito dalla teoria del dramma, alla quale G. ricorrer&agrave; direttamente nel definire il teatro di idee di Ibsen &laquo;catarsi &ldquo;progressiva&rdquo;&raquo; (<a href='http://gramscisource.org/quaderno/21/nota/6' target='_blank' class='link-to-note'>Q 21, 6</a>, 2123), lo svolgimento dialettico e le sue sintesi vengono indicati in <a href='http://gramscisource.org/quaderno/10b/nota/6' target='_blank' class='link-to-note'>Q 10 II, 6</a>, 1244 proprio con il sinonimo di &laquo;&ldquo;catarsi&rdquo;&raquo;.</p><h2>YURI BRUNELLO</h2><em>Vedi anche le voci:</em><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Catarsi'>Catarsi</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Alighieri, Dante'>Alighieri, Dante</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Emigrazione'>Emigrazione</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Machiavelli, Niccol&ograve;'>Machiavelli, Niccol&ograve;</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Pirandello, Luigi'>Pirandello, Luigi</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Teatro'>Teatro</a></body></html>