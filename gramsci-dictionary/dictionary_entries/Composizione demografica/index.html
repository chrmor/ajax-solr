<html><head><title>Gramsci Dictionary: Composizione demografica</title></head><body><h1>Composizione demografica</h1><p> La composizione demografica &egrave; posta in relazione al reddito nazionale che, se &egrave; basso, pu&ograve; essere &laquo;in gran parte distrutto (divorato) da troppa popolazione passiva&raquo; (<a href='http://gramscisource.org/quaderno/9/nota/105' target='_blank' class='link-to-note'>Q 9, 105</a>, 1169). Dunque bisogna vedere se la questione demografica &laquo;sia &ldquo;sana&rdquo; anche per un regime capitalistico e di propriet&agrave;&raquo; (<a href='http://gramscisource.org/quaderno/9/nota/105' target='_blank' class='link-to-note'>ibid.</a>). A tal fine si pu&ograve; fare ricorso al &laquo;teorema delle proporzioni definite&raquo;, utile per &laquo;la scienza dell'organizzazione (lo studio dell'apparato amministrativo, della composizione demografica, ecc.)&raquo; (<a href='http://gramscisource.org/quaderno/13/nota/31' target='_blank' class='link-to-note'>Q 13, 31</a>, 1626; v. anche, sulle proporzioni definite nella composizione demografica, <a href='http://gramscisource.org/quaderno/22/nota/2' target='_blank' class='link-to-note'>Q 22, 2</a>, 2145). In quest'ultima nota G. confronta la situazione europea con &laquo;alcuni aspetti dell'americanismo e del fordismo&raquo;, in specie la diffusione, in Europa, del &laquo;vecchio ceto plutocratico&raquo;, che vorrebbe prolungare una &laquo;anacronistica struttura sociale-demografica&raquo;, con la &laquo;forma modernissima di produzione&raquo; del tipo americano fordista: in America vi &egrave; &laquo;&ldquo;una composizione demografica razionale&rdquo; e consiste in ci&ograve; che non esistano classi numerose senza una funzione essenziale nel mondo produttivo, cio&egrave; classi assolutamente parassitarie&raquo; (<a href='http://gramscisource.org/quaderno/22/nota/2' target='_blank' class='link-to-note'>ivi</a>, 2140-1).</p><h2>GIUSEPPE PRESTIPINO</h2><em>Vedi anche le voci:</em><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Americanismo'>Americanismo</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Classe, classi'>Classe, classi</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Europa'>Europa</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Fordismo'>Fordismo</a></body></html>