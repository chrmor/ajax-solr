<html><head><title>Gramsci Dictionary: Proverbi</title></head><body><h1>Proverbi</h1><p> Non &egrave; irrilevante la presenza di proverbi, modi di dire, aforismi, adagi ecc. nell'opera gramsciana. La formula proverbiale era pratica usuale in casa G.; &egrave; presente in numerosi articoli giornalistici; ritorna frequente negli scritti carcerari, con un registro didascalico nelle LC, mentre &egrave; materia di approfondimento storico-critico nei Q. In carcere l'attenzione al proverbio si caratterizza: a) per l'accentuazione dell'elemento sprovincializzante, del resto gi&agrave; presente negli articoli: cresce in questo caso l'attenzione per locuzioni provenienti da paesi europei ed extraeuropei (<a href='http://gramscisource.org/quaderno/5/nota/123' target='_blank' class='link-to-note'>Q 5, 123</a>, 651; <a href='http://gramscisource.org/quaderno/6/nota/53' target='_blank' class='link-to-note'>Q 6, 53</a>, 724; <a href='http://gramscisource.org/quaderno/6/nota/204' target='_blank' class='link-to-note'>Q 6, 204</a>, 842); b) per un maggiore interesse all'analisi storico-critica e ai suoi sviluppi semantici: &laquo;Cosa significa questo proverbio e quale significato ha assunto?&raquo; (<a href='http://gramscisource.org/quaderno/7/nota/12' target='_blank' class='link-to-note'>Q 7, 12</a>, 861); c) per il suo utilizzo come appunto esemplificativo, spesso posto tra parentesi (<a href='http://gramscisource.org/quaderno/1/nota/61' target='_blank' class='link-to-note'>Q 1, 61</a>, 70-1) o come promemoria di una riflessione da sviluppare (<a href='http://gramscisource.org/quaderno/14/nota/33' target='_blank' class='link-to-note'>Q 14, 33</a>, 1690; <a href='http://gramscisource.org/quaderno/14/nota/50' target='_blank' class='link-to-note'>Q 14, 50</a>, 1708-9; <a href='http://gramscisource.org/quaderno/16/nota/25' target='_blank' class='link-to-note'>Q 16, 25</a>, 1898) o come suo punto di approdo (<a href='http://gramscisource.org/quaderno/1/nota/62' target='_blank' class='link-to-note'>Q 1, 62</a>, 73; <a href='http://gramscisource.org/quaderno/14/nota/4' target='_blank' class='link-to-note'>Q 14, 4</a>, 1658; <a href='http://gramscisource.org/quaderno/16/nota/13' target='_blank' class='link-to-note'>Q 16, 13</a>, 1880). In alcuni passi il proverbio &egrave; osservato con grande acume, divenendo sia titolo di paragrafo sia argomento centrale della nota (<a href='http://gramscisource.org/quaderno/8/nota/94' target='_blank' class='link-to-note'>Q 8, 94</a>, 996; <a href='http://gramscisource.org/quaderno/14/nota/45' target='_blank' class='link-to-note'>Q 14, 45</a>, 1701-3; <a href='http://gramscisource.org/quaderno/14/nota/50' target='_blank' class='link-to-note'>Q 14, 50</a>, 1708-9; <a href='http://gramscisource.org/quaderno/16/nota/25' target='_blank' class='link-to-note'>Q 16, 25</a>, 1898). G. segue con curiosit&agrave; l'utilizzo della materia proverbiale negli scritti di altri. Ad esempio ironizza sull'uso che ne fa Franz Weiss: sembra quasi che &laquo;abbia uno stock di proverbi e modi di dire da mettere in circolazione [...]: quando vuol scrivere un articolo, non gli importa il contenuto dell'articolo, ma la razione di proverbi da esitare. Lo svolgimento letterario &egrave; dettato non dalla necessit&agrave; intima della dimostrazione, ma dal bisogno di collocare le preziose gemme della sapienza dei popoli&raquo; (<a href='http://gramscisource.org/quaderno/8/nota/154' target='_blank' class='link-to-note'>Q 8, 154</a>, 1033-4). Nelle LC i riferimenti proverbiali sono usati sia come esemplificazione di un ragionamento (LC 475, a Tania, 5 ottobre 1931) o come rimbrotto (LC 621, a Tatiana, 3 ottobre 1932; LC 651, a Tania, 12 dicembre 1932), sia in forma didascalica o di stimolo, soprattutto nei confronti di moglie e figli (LC 633, a Julca, 6 novembre 1932; LC 795, a Julik, s.d., ma 1936).</p><h2>GIOVANNI MIMMO BONINELLI</h2><em>Vedi anche le voci:</em><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Cultura popolare'>Cultura popolare</a></body></html>