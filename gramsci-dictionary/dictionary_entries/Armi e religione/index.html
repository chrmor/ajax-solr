<html><head><title>Gramsci Dictionary: Armi e religione</title></head><body><h1>Armi e religione</h1><p> Armi e religione &egrave; il titolo di un Testo B di Q 6, in cui G. scrive: &laquo;Affermazione del Guicciardini che per la vita di uno Stato due cose sono assolutamente necessarie: le armi e la religione. La formula del Guicciardini pu&ograve; essere tradotta in varie altre formule, meno drastiche: forza e consenso, coercizione e persuasione, Stato e Chiesa, societ&agrave; politica e societ&agrave; civile, politica e morale (storia eticopolitica del Croce), diritto e libert&agrave;, ordine e disciplina, o, con un giudizio implicito di sapore libertario, violenza e frode&raquo; (<a href='http://gramscisource.org/quaderno/6/nota/87' target='_blank' class='link-to-note'>Q 6, 87</a>, 762-3). La &ldquo;formula&rdquo; &egrave; dunque letta da G. nell'ambito del suo ripensamento della politica come insieme di forza e consenso: il moderno Stato integrale, con la consapevolezza per&ograve; che al tempo di Guicciardini &laquo;la religione era il consenso e la Chiesa era la Societ&agrave; civile, l'apparato di egemonia del gruppo dirigente, che non aveva un apparato proprio, cio&egrave; non aveva una propria organizzazione culturale e intellettuale, ma sentiva come tale l'organizzazione ecclesiastica universale&raquo; (<a href='http://gramscisource.org/quaderno/6/nota/87' target='_blank' class='link-to-note'>ivi</a>, 763). Se le &laquo;armi&raquo; indicano dunque la &laquo;forza&raquo;, la coercizione, lo Stato stricto sensu, la &laquo;&ldquo;religione&rdquo;&raquo; &egrave; intesa in senso lato, come ideologia diffusa, senso comune, concezione del mondo, secondo il significato che G. elabora anche avendo presente &laquo;ci&ograve; che il Croce chiama &ldquo;religione&rdquo; cio&egrave; una concezione del mondo con un'etica conforme&raquo; (<a href='http://gramscisource.org/quaderno/10b/nota/41%20V' target='_blank' class='link-to-note'>Q 10 II, 41.V</a>, 1308): essa sta cio&egrave; a indicare il momento della sovrastruttura ideologica nell'ambito dei processi di funzionamento del potere. Il seguito della nota del Q 6 contiene un rimando gramsciano all'&laquo;iniziativa giacobina&raquo;, che sent&igrave; il bisogno di istituire una religione laica, il &laquo;culto dell'&ldquo;Ente supremo&rdquo;&raquo;, una religione di Stato, nell'ambito dello sforzo teso a &laquo;creare identit&agrave; tra Stato e societ&agrave; civile&raquo;, ma anche &laquo;prima radice dello Stato moderno laico, indipendente dalla Chiesa, che cerca e trova in se stesso, nella sua vita complessa, tutti gli elementi della sua personalit&agrave; storica&raquo; (<a href='http://gramscisource.org/quaderno/6/nota/87' target='_blank' class='link-to-note'>Q 6, 87</a>, 763).</p><h2>GUIDO LIGUORI</h2><em>Vedi anche le voci:</em><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Concezione del mondo'>Concezione del mondo</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Consenso'>Consenso</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Croce, Benedetto'>Croce, Benedetto</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Egemonia'>Egemonia</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Forza'>Forza</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Giacobinismo'>Giacobinismo</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Guicciardini, Francesco'>Guicciardini, Francesco</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Ideologia'>Ideologia</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Religione'>Religione</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Senso comune'>Senso comune</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Societ&agrave; civile'>Societ&agrave; civile</a><br/><a href='http://metasound.dibet.univpm.it/gramsci/ajax-solr-master/examples/gramsci-dictionary/?title=Stato'>Stato</a></body></html>